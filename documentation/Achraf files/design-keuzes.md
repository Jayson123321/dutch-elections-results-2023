# Documentatie design keuzes - Achraf

Naast de interface voor de normale gebruikers heb ik ook verder nagedacht over de interface voor de admins van onze website. Admins hebben andere prioriteiten dan reguliere gebruikers en gebruiken de website op een totaal andere manier. Daarom is het essentieel om de admin dashboard zo intuïtief en efficiënt mogelijk te ontwerpen.

De admin dashboard richt zich op twee kernfunctionaliteiten: analytics en moderatie. Deze twee aspecten heb ik als uitgangspunt genomen bij het ontwerpen van de UX en UI van de dashboard.

### Analytics:

Een duidelijk overzicht van de analytics is cruciaal, vooral voor de business- en marketingteams die trends en ontwikkelingen nauwgezet volgen. Dit helpt hen bij het nemen van strategische beslissingen. Omdat dit een dagelijkse taak is, heb ik ervoor gekozen om de analytics direct zichtbaar te maken bij het openen van de dashboard. Dit zorgt ervoor dat deze belangrijke gegevens altijd binnen handbereik zijn.

![Scherm­afbeelding 2025-01-14 om 19.07.42.png](../Scherm%C2%ADafbeelding%202025-01-14%20om%2019.07.42.png)

### Moderatie:

Moderatie is de tweede kernfunctie van de admin dashboard. Om dit zo toegankelijk mogelijk te maken, heb ik een overzicht gemaakt dat zich onderaan de dashboard bevindt. Dit overzicht bevat een complete lijst van gebruikers, inclusief hun rol en eventuele straffen (penalty’s). Naast elke gebruiker zijn er knoppen waarmee admins snel acties kunnen ondernemen. Omdat er veel mogelijke acties zijn, worden deze verborgen in een pop-upmenu voor een overzichtelijke interface. Hierin kunnen moderators eenvoudig alle benodigde handelingen uitvoeren.

![Scherm­afbeelding 2025-01-14 om 19.10.16.png](../Scherm%C2%ADafbeelding%202025-01-14%20om%2019.10.16.png)

### Verbeterkansen:

Met meer tijd zou ik de moderatie- en analyticsfunctionaliteiten verder scheiden om een nog gebruiksvriendelijkere ervaring te creëren. Dit zou ook mogelijkheden bieden om de adminrollen duidelijker te verdelen, zoals tussen forum-moderators, marketingteams en technische admins. Hierdoor kan elke rol zich volledig richten op zijn eigen taken zonder afleiding van andere secties.